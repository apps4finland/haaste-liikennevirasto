liikennevirasto
===============

Taustaa
*******

Joukkoliikennejärjestelmä on monimutkainen kokonaisuus, jossa pienetkin häiriöt voivat haitata käyttäjien matkantekoa ja aiheuttaa stressiä. Vaikka häiriöistä pyritään tiedottamaan erilaisia kanavia pitkin, eivät nykyiset poikkeustilannetiedotteet eivät useinkaan "mene perille" esimerkiksi siksi, että tiedotteita ei huomata, niitä ei kirjata, niitä ei kuvata tarkasti ja rakenteisesti, niitä ei välitetä eteenpäin ajoissa. Poikkeustilannetiedotteita ei myöskään osata kaivata, eivätkä asiakkaat tilaa tai lue niitä. Monasti tiedotteet on myös muotoiltu monimutkaisesti tai epäselvästi, eivätkä matkustajat ymmärrä niitä.

Periaattessa poikkeustilannetiedotteiden avulla voisi matkustaja muuttaa toimintaansa, mutta käytännössä ei kuitenkaan ole aikaa miettiä mutkikkailta tuntuvia rataisuja, kulkuvälineen vaihtoja tms. Uskaltaminen, ymmärtäminen, ehtiminen, viitsiminen ovat kaikki tärkeitä määreitä, joihin ongelman ratkaisussa pitää paneutua.

Lähihistoriasta löytyy konkreettisia toimenpiteitä, joilla ongelmaa ollaan ratkottu:

* Perustetaan runkolinjoja kuten metro ja bussilinja 550, jotka on erotettu muun liikenteen ruuhkista, jolloin aikataulut pitävät paremmin. Näillä linjoilla on myös tiheä vuoroväli, jolloin seuraava vuoro tulee pian. Lisäksi reitit ovat selkeitä. Matkustajat käyttävät selkeitä ja tiheätaajuuksisia linjoja epäluotettavina pitämiään linjoja enemmän.

* Jaetaan poikkeusliikennetiedotteita Twitterissä, jolloin kyseistä viestintävälinettä käyttävät matkustajat voivat seurata niitä ja saada niistä push-notifikaatioita puhelimeensa.

* Toteutetaan Reittioppaan mobiiliversio, jolloin matkustaja voi väärään paikkaan väärään aikaan päädyttyään hakea uuden reitin.

* Avataan rajapinta HSL Live -palvelun raitiovaunujen reaaliaikadataan, jolloin
matkustaja voi katsoa eri mobiilisovellusten kartalta liikennetilanteen.




Haasteen kuvaus
***************

Joukkoliikennejärjestelmä ei aina toimi niin kuin aikataulukirjassa lukee tai niin kuin nykyiset Reittiopas-sovellukset neuvovat. Puutteelliset ohjeet ja muutokset totutuissa reiteissä stressaavat matkustajia, jotka eivät aina löydä ajoissa perille. Poikkeustilanneviestinnän parantaminen on tärkeä osa joukkoliikenteen toimivuutta. Haasteena on parantaa poikkeustilanteiden hallintaa matkustajan perspektiivistä. Ratkaisu voi kuvata joukkoliikenteeseen liittyviä poikkeustilanteita kattavammin, ennustaa niitä paremmin, lisätä matkustajien tietoisuutta niistä, neuvoa matkustajia välttämään niitä, auttaa matkustajia pärjäämään niissä tai tehdä niistä matkustajalle yhdentekeviä. Ratkaisussa voi valita tekniikaksi esim. jonkin uuden visualisointitavan, uuden sosiaalisen toimintatavan, uuden tilastollisen mallin, uuden viestintäkanavan tai uuden reititysalgoritmin.



Inspiraatioksi haasteen ratkaisuun
**********************************

Poikkeustilanteiden hallintaa käyttäjän näkökulmasta sisältää erilaisia ratkaisumahdollisuuksia. Yksi mahdollisuus vastata haasteeseen on tuoda poikkeustilanteet laajemman matkustajajoukon tietoisuuteen älypuhelinten välityksellä, koska kaikki eivät ennen töihin tai kouluun lähtöä lue HSL:n verkkosivujen poikkeustiedotteita. Esimerkiksi push-notifikaatio -periaatteella toimiva sovellus voisi lukea poikkeustilanneinformaation HSL:n rajapinnasta (ks. linkit alla) ja muokata siitä jollain tavalla paikka- tai tilannesidonnaista. Tämä on vain yksi mahdollisuus ratkaista haastetta. Muitakin tapoja, joita on lueteltu kohdassa Haasteen kuvaus, voi hyödyntää. Esimerkiksi toimintahäiriöiden ennustaminen liikennehistoriadatan perusteella ja yhdistelemällä sitä luovasti vaikkapa Ilmatieteenlaitoksen avoimiin aineistohin voisi myös tuottaa mielenkiintosia ratkaisuehdotuksia.


Palkitsemisperusteista
**********************

Sarjakohtaiset palkintoperusteet sekä erillisen haastepalkinnon perusteet.


Palkinnoista
************

Tämän haasteen ratkaisut osallistuvat johonkin neljästä pääsarjasta (Innosta, Hahmota, Vaikuta, Mahdollista). Täten ratkaisulla on mahdollisuus voittaa jokin sarjakohtaisista palkinnoista. Tätä haastetta ratkovalla kilpailutyöllä on LISÄKSI mahdollisuus voittaa erillinen haastepalkinto (1000 EUR).


Viitteet
********

[1] http://developer.reittiopas.fi/pages/fi/reittiopas-api.php?lang=FI
[2] http://developer.reittiopas.fi/pages/fi/http-get-interface-version-2.php
[3] Pyöräilyn ja kävelyn Reittiopas (pk.hsl.fi) 
[4] Omat lähdöt, pysäkkikohtaiset aikataulut (www.omatlahdot.fi)
[5] Poikkeusinfo, poikkeusliikennetiedotteet (www.poikkeusinfo.fi)
[6] HSL Live, ajoneuvojen reaaliaikainen seuranta (live.mattersoft.fi/hsl/)
[7] Tilastodataa aikataulussa pysymisestä (http://dev.hsl.fi/tmp/visudata/hastus/hastusgps20130114-20130120.zip)
[8] HSL-Developer GitHub: https://github.com/HSLdevcom/

